---
layout: page
title: Gezi Notlarım
permalink: /gezinotlarim/
---

**Sırbistan/Belgrad**

*20.02.2017 15:40 İstanbul Sabiha Gökçen Havalimanı-Belgrad Nikola Tesla Havalimanı;*
 
Uçuşumuz yaklaşık olarak 1 saat 20 dakika sürdü, indiğimiz zaman Türkiye ile Sırbistan saat farkının 2 saat olduğunu öğrenmiş olduk.


Pasaport kontrole girmeden önce Sırbistan polisleri uçak çıkışında pasaportlarımızı kontrol ettiler, eğer daha önce Avrupa’ya giriş-çıkışınız ya da herhangi bir vizeniz yoksa pasaportunuzu alıp sizi bekletiyorlar. Daha sonra klasik sorular..;  Neden buraya geldiğimizi, ne kadar paramız olduğunu ve kaç gün kalacağımızı sordular. Evliliğim nedeniyle pasaportum yeni olduğundan daha önceki Avrupa seyahatlerim ve vizelerim pasaportumda yoktu ve ben de bu sorulara maruz kaldım  (Yanınızda gidiş-dönüş e-biletinizin çıktısının ve otel rezervasyonunuzun olması işinizi kolaylaştırır.) Kimseyi geri göndermediler, prosedür gereği sorulara cevap verip pasaportumu aldıktan sonra pasaport kontrolden geçerek Belgrad’a ayak basmış olduk.

 
Havalimanından çıkmadan exchange makinelerinden Dolar ya da Euro’nuzu Sırp Dinar’ına çevirmeniz gerekiyor. Şehirde çoğunlukla para olarak dinar kullanılıyor. Ayrıca şehirde çeşitli yerlerde de Exchange şubeleri mevcut. Biz gittiğimizde 1 Euro yaklaşık olarak 118 Sırp Dinar’ına tekabül ediyordu.

 
Nikola Tesla küçük bir havalimanı, çıkışta sizi merkeze götürmek için bekleyen otel transferleri, taksiler ve bizim kullandığımız A1 havalimanı minibüs ya da otobüsleri bulunuyor. A1 minibüsüne kişi başı 300 dinar ödeyerek şehir merkezine geldik. İlk iş olarak 5 günlük BusPlus toplu taşıma kartı aldık. Bu da 290 dinardı. 4 günlük seyahatimiz boyunca hiçbir toplu taşımada bize kart soran olmadı ama siz yine de işinizi sağlama alın. Olur da denk gelirse cezası var..

 
Bu tür gezilerde şehrin toplu taşıma hatlarının da gösterildiği bir harita temin etmenizi tavsiye ederim. Yapmış olduğum gezilerde bu haritalar bana çok kolaylık sağladı, gezilecek yerler ve buralara nasıl ulaşacağımı kolay bir şekilde görüp kaybolmadan ve zaman kaybetmeden gezdim.

 
Tesla’nın Belgrad için önemini de görmüş olduk. Nikola Tesla Sırp asıllı bir mucit, bu nedenle şehirde Tesla ile ilgili çokça şey görmek mümkün.  Televizyonlar, klimalar genellikle Tesla marka ayrıca paralarının üzerinde de Nikola Tesla’nın fotoğrafı var. Nikola Tesla Müzesi de görülmesi gereken yerler arasında.


Kaldığımız otel *‘’Hotel Bohemian Garni *** ’’* ,  booking.com üzerinden rezervasyon yaptık. Çalışanları ve ortamları çok samimiydi. Kaldığımız oda çok genişti ve minimalist tasarlanmıştı. 

<img src="http://imageshack.com/a/img924/5005/HLeKnA.jpg">

 
Sırbistan’ın parası biraz değersiz bu nedenle şehir ve şehir de yaşayan insanlar da orta düzey. Genel olarak yeme-içme çok ucuza geliyor fakat giyim ve elektronik konusunda Türkiye’ye göre  pahalı.

 
Gezilecek yerlerin başında;


*         Kalemegdan Fortress

*         Stari Grad

*         Skadarlija

*         Nikola Tesla Museum,

geliyor.


Şehirdeki ulaşım seçenekleri;  otobüsler, ray hatları ve troleybüsler. Genellikle bu ulaşım araçları eski; evler, yapılar da eski mimari.
 

*23.02.2017 12:05 Belgrad Nikola Tesla Havalimanı-İstanbul Sabiha Gökçen;*

3 gece 4 gün geçirmiş olduğumuz zaman dilimi Belgrad’ı  gezmemiz için tam kararındaydı. Dönüşte haritayı kullanarak A1 havalimanı transferinin olduğu noktaya ulaştık ve havalimanına kolayca gittik. Merkez – Havalimanı arası yaklaşık yarım saat sürdü. Havalimanında pasaport kontrolden geçtiğinizde genel olarak Sırbistan çıkış damgası basmıyorlar. Ama sisteme girildiğinden bu herhangi bir sorun teşkil etmiyor. Güvenlik kontrolünden geçtikten sonra uçağı bekleyeceğimiz oda(!) ya ulaştık. Havalimanı da eski ve beklediğimiz yer de çok küçüktü. Yarım saat rötarla uçağımıza binerek tatilimizi noktalamış olduk.
 

**Almanya/Hamburg**

*12.09.2016 11:30 İstanbul Sabiha Gökçen Havalimanı-Hamburg Havalimanı;*

12.09.2016-14.09.2016 Hamburg

<img src="http://imageshack.com/a/img923/4244/zhcJxK.jpg">



Hamburg'da kalacağımız otelin rezervasyonunu yine booking.com üzerinden yaptık. Otelimiz *ibis Hotel Hamburg Airport* ;havalimanına yakın ve ücretsiz servisi olan bir oteldi. Uçaktan indiğimiz zaman oteli arayarak transfer için bilgi istedim. 10 dk da bir servis olduğunu ve beklememiz gereken yeri tarif ettiler. Havalimanı iki katlı, servisler için üst katın dışında beklememiz gerekti. 10 dk'lık bir yolculuktan sonra otele ulaştık. 


Hamburg'da hoşumuza giden şey düzeni ve kuralları oldu. Şehri gezerken şehir otobüslerini kullandık ve birçok yerliyle sohbet etme fırsatı bulduk. 


Hafencity Hamburg'da görülmesi gereken yerler arasında bence başta geliyor. Hafencity'e gitmek için toplu taşıma teknelerini kullandık. Burada aynı zamanda turistler için citytour yapan gezi tekneleri de mevcut fakat bizim için ulaşım teknesi yeterli oldu. 

<img src="http://imageshack.com/a/img922/3766/2ZIgHv.jpg">

<img src="http://imagizer.imageshack.us/v2/320x240q90/922/Wl5S02.jpg">



**Hollanda/Amsterdam**

14.09.2016-17.09.2016 

<img src="http://imagizer.imageshack.us/v2/320x240q90/922/VnN0Bt.jpg">